[Anasayfa](../../README.md) > [Giriş](../README.md) > [Özellikler](./README.md) > Şeffaf İlerleme

# Şeffaf İlerleme

İnternette bir şeyi yapacağını vaat eden bir sürü kişi var.
Çoğu vaatlerini yerine getirmedikleri için insanlar, hayal ve azmi olan insanlara para vermeyi bıraktı.
Ki bu, anlaşılabilir, yatırım yapmak isterken kumar oynuyorsun.

Tam da bu yüzden, **şeffaf ilerleme** yapacağımı belirtiyorum!

Bu ne demek? Öncelikle, **liste**!

## Çalışma Listesi

"Resmi" olarak emek göstereceğim projeleri bu listede belirteceğim.
Listeden projeye tıklayarak projenin [**yol haritasına**][roadmap], [**sprint ve kanban tahtasına**][agile] ve Github Issue destekli [**gereksinim grafına ve ilerleme barına**][dependency] erişebileceksiniz.

## Proje Vizyonu

Hey, vizyonumu belirtmeden projeyi destekleyebilecek insanları nasıl bulacağım?
Açılış kısmında "İçindekiler" kısmından sonra vizyon ve hedeflerimi anlatacağım bir kısım olacak.

## Yol Haritası

[En başta][the-start] belirttiğim sorunun asıl çözümü bu.
Kickstarter gibi projelerde, rastgele bir insanın projesinde sadece projenin bitip bitmediğine bakabiliyorsunuz.
Bunun yerine; her hafta, küçük veya büyük, her gelişme ile ilgili bir bilgi almanız daha iyi olmaz mıydı?

Yol haritası vererek sizin...

- proje özelliklerini görmenizi sağlarım.

  Proje özelliklerini bilirseniz, sizin için önemli olanlara önem vermem için geri bildirimde bulunabilirsiniz.
  Tabii, bedava olan her şey suistimal edildiği için ve sadece geri bildirim sayısıyla önem ölçmek zor olduğu için, destekte ödediğiniz para ile [odağımı bir özelliğe/adıma vermemi sağlayabilirsiniz.][feature-bidding]

- projede çalıştığımı bilirsiniz.

  Cidden, sizden bana gelen geri bildirim kadar benim size verdiğim geri bildirim de önemli.
  Ayrıca, iki şey arasında kaldığımda seçmenizi isteyebilirim, _kim bilir?_ :3

## "Agile" çalışma stili

_Herkes yapıyor! Projeler çok hızlı gelişecek!_ Haha, güzel şaka.

Tembelim ama azimliyim... genelde.
Neyse, agile çalışmaktan kast ettiğim jargon anlamıyla "hızlıca yap hızlıca boz" değil de odaklandığım adımı görebilmeniz.

Bu sayede, "abi şu özellik nerede kaldı" dediğinizde sizi sadece oraya yönlendirebilirim.
Anında geri bildirim varken neden emaille dönmemi bekleyesiniz ki?

**Sprint**/Jira tablosunda çalıştığım projedeki özelliklerin hangi kategoride olduğuna bakabilirsiniz.
Örnek olarak, bir özellik "Tartışma" aşamasındaysa, o özellik üzerine kolay kolay kod yazmam. Yazarsam da sadece konsept kanıtı (PoC) kodu gelir.

**Kanban**/liste tablosunda o projenin adımlarını veya tüm projelerin açık adımlarını görebilirsiniz.
Bu liste Github'ın Issues sayfası gibidir, etiket filtresi uygulayabilir, [gereksinim][dependency] bekleyen adımların süreçlerini adımın sayfasında görebilirsiniz.

## Gereksinimler... ve belirtme nedenim

Gereksinimleri belirtmeden de çalışabilirim ancak yeni gelen birisine "neden bi anda bu projeyi/özelliği yapmayı bıraktın" dememesi için bunu gösterebilirim.

Hazır yukarıdakileri vaat etmişim, bu çok mu kalır? _Aslında evet, sadece Github Milestones ile yapabileceğim bir şey değil gibi geliyor._

[the-start]: #şeffaf-i̇lerleme
[roadmap]: #yol-haritası
[agile]: #agile-çalışma-stili
[dependency]:#gereksinimler-ve-belirtme-nedenim
[feature-bidding]:./feature-bidding.md
